---
icon: hexagon-vertical-nft
---

# Token

Blockchain üzerinde dijital olarak temsil edilen varlıklardır. Kripto paralar, genellikle token olarak adlandırılır ve çeşitli kullanım alanlarına sahiptir. Fakat sadece para birimi olmasına gerek yok, bir hisse senedi, bir oy hakkı, bir mülkiyet hakkı veya bir hizmete erişim hakkı gibi farklı şekillerde de olabilir.&#x20;

Tokenlar, blokzincir teknolojisi sayesinde merkeziyetsiz ve güvenli bir şekilde transfer edilebilir ve depolanabilir.

* **Ödeme ve Transfer (Kripto Paralar) :** Blokzincir üzerinde oluşturulan dijital para birimleridir. Bu tokenlar, değer saklama ve transfer aracı olarak kullanılır.
* **Yönetim (Governance) :** Kullanıcıların bir proje veya platformun yönetiminde söz sahibi olmasını sağlayan tokenlardır. Sahiplerine, platformun gelecekteki yönü hakkında oy kullanma hakkı verir.
* **DeFi (Merkeziyetsiz Finans) :** Geleneksel finansal hizmetlerin merkeziyetsizleştirilmiş versiyonlarının çalışmasını sağlamak için tasarlanmıştır. Yönetim, Staking, Teminat, Likidite gibi işlemler için kullanılır.
* **Oyun ve Koleksiyon :** Genelde oyun ve Koleksiyon tokenları NFT (Non-Fungible Token) olarak adlandırılır.
* **Stablecoin'ler :** Değeri genellikle ABD doları, Euro gibi bir fiat para birimine veya altın gibi bir varlığa sabitlenmiş tokenlardır. Stablecoinler, kripto para piyasasındaki volatiliteyi azaltmak için kullanılır. (USDT, USDC, DAI)
* **Utility Tokenlar :** Belirli bir platformda veya dApp'te belirli bir hizmete erişim sağlamak için kullanılan tokenlardır. (BNB, FIL, LINK)

Ek olarak Menkul Kıymet Tokenları, Ödül Tokenları gibi birçok token kategorileri mevcuttur. Web3 geliştikçe ve daha fazla sektörde kullanıldıkça tokenların da kullanım alanları artacaktır.

Fakat bilmeniz gerek daha önemli konu ise tokenların kullanım alanlarından ziyade token türleridir. Token türleri Fungible ve Non-Fungible Token olarak ikiye ayrılmaktadır.

## Fungible Tokenlar

Fungible tokenları birbirinin yerine geçebilen ve aynı değere sahip dijital varlıklar olarak adlandırabiliriz. Bu tokenlar, aynı türden diğer tokenlarla eşit değerde olup, bölünebilir ve birbirleri yerine geçebilirler. Örneğin, bir fungible token, bir başka fungible token ile aynı değeri taşır ve aralarındaki fark anlamsızdır. Aynı kullandığımız paralar gibi birbirinin yerine geçebilir. Bendeki 10 TL ile sizdeki 10 TL arasında herhangi bir fark bulunmaması gibi.

## Non-Fungible Tokenlar (NFT)

**Non-Fungible tokenlar (NFT'ler) ise**, benzersiz ve tekil olan dijital varlıklardır. Her NFT, kendi türünde eşsizdir ve başka bir NFT ile birebir değiştirilemez. NFT'ler genellikle sanat eserleri, koleksiyonlar, oyun içi varlıklar gibi dijital içerikleri temsil etmek için kullanılır. Fungible tokenlar gibi birbirinin yerine geçmez çünkü her NFT'nin uniq bir id si bulunmaktadır.

Dijital sanat eserleri veya koleksiyonlar.
